<!DOCTYPE html>
<html lang="sv">
<head>
  <meta charset="utf-8"/>
    <title>Christiansborgs slott</title>
</head>

<body>
  <h1>Christiansborgs slott</h1>
  <h2>1928</h2>

  <p>
   Slottets föregångare Köpenhamns slott, eller Absalons slott, uppfördes redan under medeltiden av biskop Absalon och det nuvarande slottet ligger fortfarande på samma plats innanför vallgravarna på ön Slotsholmen. Det kallades först biskop Absalons slott, sedan Köpenhamns slott och ruinlämningar av detta slott finns kvar att beskåda i den nuvarande byggnadens källare. Ett av slottets torn kallades Blåtårn.

  Åren 1731-45 uppfördes ett nytt kungligt slott på platsen efter ritningar av bland andra E.D. Häusser och Nicolai Eigtved i rokoko. Detta slott kallades för första gången Christiansborg. Det brann ner till grunden 1794 och återuppfördes först 1803-28 av Christian Frederik Hansen i klassicistisk stil.

  År 1884 förstörde ännu en brand slottet. Slottet återuppfördes under åren 1907-28 i moderniserad barockstil efter ritningar av Thorvald Jørgensen. Dessa ritningar anknyter till stor del till byggnadens tidigare historia.

  Endast den stramt klassicistiska Slottskyrkan stod kvar av det klassicistiska slottet efter branden 1884. Dock är liksom Slottskyrkan också den så kallade "ridbaneanläggningen", Ridebaneanlægget, bevarad i den nuvarande byggnaden. Den syns på bilden här ovan över slottet år 1761 och har alltså sitt ursprung i det överdådiga barockslottet från 1700-talet. Ridbaneanläggningen sträcker sig österut ut från huvudbyggnaden ut mot havet. Där kan man bland annat besöka Teatermuseet och det kungliga stallet.
  </p>

  <figure>
    <img src="../../img/dk_cb_1928.jpg">
  </figure>


</body>

</html>
